# Tartu kaardiminutid
Kaardiminutid on kvaliteetaeg, mille veedame uusi kaartide tegemise
ja andmete väänamise oskusi õppides. Teeme seda koos, sest parim 
moodus millegi uue õppimiseks on kogemusi vahetades. Veelgi parem 
moodus aga vajadus teistele mingisugust asja lahti seletada.

Kaardiminutite formaadi hoiame sõbraliku ja avatud: natuke 
sissejuhatavat/tutvustavat juttu, millele järgneks praktiline tööd. 
Peamine rõhk on just praktilises töös koos teiste kohalviibijatega, 
võimalus küsimusi esitada (kui ei saa aru) või teisi aidata (kui ei 
saada aru). Seepärast ootame kaardiminutitele nii konkreetses teemas 
algajaid kui ka edasijõudnuid - kõik on teretulnud. Isegi kui sa 
igapäevaselt kaartide ja/või ruumiandmetega kokku ei puutu. Räägime,
jagame kogemusi ja loodetavasti lahkume senisest suurema 
kogemusepagasiga. 

Hea oleks kui saaksid kaasa võtta isikliku arvuti, et kohtumisest
maksimaalset võtta. Juhul kui on eelnevalt vaja midagi installeerida, 
siis anname sellest ka eelnevalt teada.

## Teemad
On sul mõni teema, millest tahaksid ise teistele rääkida? Võib-olla 
sellest, kuidas pannakse veebibrauserisse kaart? Kas R on keel,
mida räägivad vaid piraadid? Kuidas taltsutada Pythonit? 
Kuidas teha ilusaid kaarte? (hah! :)) Miks kahheldatud vektor on 
lahe ja kuidas seda teha? Kui shapefailid on ära tüüdanud, siis 
mida selle asemel kasututada? Mis asi on SLD? PostgreSQL/PostGIS? 
Kuhu viib pgRouting? QGIS ja selle pluginad? Või hoopis midagi muud? 
Anna endast märku. 

Otseselt pikas perspektiivis ettevalmistatud-kokkulepitud ajakava 
pole (ega ilmselt saagi olema). See peaks sündima vastavalt 
kooskäijate soovidele.

## Kus ja millal?
Tartus. 

Plaan on pidada n.ö piloot-kohtumine [@todo: kus ja millal?]. 
Katseteemana võtame ette versioonihalduse giti vahenditega, teemat
aitab juhtida Tõnis ([@tkardi](https://github.com/tkardi)). Täpsemat
ülesastumise kondikava ja ettevalmistavaid tegevusi saad vaadata 
(siit)[@todo: link]

Juhul kui kaardiminutite piloot peaks osutuma ülemäära edukaks siis 
planeerime kooskäimise tiheduseks maksimaalselt 1 kord kuus mõnel 
kokkulepitud nädalapäeval kestvusega 1-1.5h, kuid vastavalt 
kohalviibijate huvile võib minna ka kauem.

## Toimkond
Geohuviliste kodanikuaktiiv [@todo: kontrolli üle kelle jaoks nime avaldamine ok].
